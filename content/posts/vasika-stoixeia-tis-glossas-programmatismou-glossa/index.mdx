---
title: Βασικά στοιχεία της γλώσσας προγραμματισμού ΓΛΩΣΣΑ
date: 2019-07-15
tags: 
  - Ελληνικά 
  - ΑΕΠΠ
slug: "/vasika-stoixeia-tis-glossas-programmatismou-glossa"
---

### Αλφάβητο της ΓΛΩΣΣΑ

Το αλφάβητο της ΓΛΩΣΣΑ αποτελείται από:

1. Κεφαλαία και πεζά του Ελληνικού και Λατινικού αλφαβήτου: `α-ω`, `Α-Ω`, `a-z` και `Α-Z`
2. Αριθμητικά ψηφία: `0 – 9`
3. Ειδικούς χαρακτήρες: `+ - * / ^ = ( ) ' , . ! < > : _ &`

### Τύποι δεδομένων

#### Ακέραιοι 
Ο τύπος αυτός περιλαμβάνει τους ακέραιους που είναι γνωστοί από τα μαθηματικά. Οι ακέραιοι μπορούν να είναι θετικοί, αρνητικοί ή μηδέν. Παραδείγματα ακεραίων είναι οι αριθμοί 1, 3409, 0, -980.

#### Πραγματικοί 
Ο τύπος αυτός περιλαμβάνει τους πραγματικούς αριθμούς που γνωρίζουμε από τα μαθηματικά. Οι αριθμοί 3.14, 2.71, -112.45, 0.45 είναι πραγματικοί αριθμοί. Και οι πραγματικοί αριθμοί μπορούν να είναι θετικοί, αρνητικοί ή μηδέν.

#### Χαρακτήρες 
Ο τύπος αυτός αναφέρεται τόσο σε ένα χαρακτήρα όσο και μία σειρά χαρακτήρων. Τα δεδομένα αυτού του τύπου μπορούν να περιέχουν οποιονδήποτε χαρακτήρα παράγεται από το πληκτρολόγιο. Παραδείγματα χαρακτήρων είναι 'Κ', 'Κώστας', 'σήμερα είναι Τετάρτη', 'Τα πολλαπλάσια του 15 είναι'. Τα δεδομένα αυτού του τύπου, επειδή περιέχουν τόσο αλφαβητικούς όσο και αριθμητικούς χαρακτήρες, ονομάζονται συχνά αλφαριθμητικά.

#### Λογικοί 
Αυτός ο τύπος δέχεται μόνο δύο τιμές: `ΑΛΗΘΗΣ` και `ΨΕΥΔΗΣ`. Οι τιμές αντιπροσωπεύουν αληθείς ή ψευδείς συνθήκες.

### Σταθερές
Οι σταθερές (constants) είναι προκαθορισμένες τιμές που δε μεταβάλλονται κατά τη διάρκεια εκτέλεσης του προγράμματος.

```:title=Σύνταξη
<όνομα_σταθεράς> = <τιμή>
```
### Μεταβλητές
Οι μεταβλητές (variables) είναι ποσότητες που η τιμή τους μπορεί να μεταβάλλεται κατά τη διάρκεια εκτέλεσης του προγράμματος.

```:title=Σύνταξη
<ΤΥΠΟΣ_ΔΕΔΟΜΕΝΩΝ> : <όνομα_σταθεράς_1>, <όνομα_σταθεράς_2>,...
```

Τα ονόματα των σταθερών και των μεταβλητών διέπονται από τους παρακάτω κανόνες:

1. Γράμματα πεζά ή κεφαλαία του ελληνικού ή του λατινικού αλφαβήτου, ψηφία καθώς και την κάτω παύλα `_`
2. Πρέπει υποχρεωτικά να αρχίζουν με γράμμα (δεν υπάρχει διάκριση σε κεφαλαία και μικρά)
3. Δε μπορούν να χρησιμοποιηθούν λέξεις που χρησιμοποιούνται ήδη για άλλους σκοπούς (δεσμευμένες λέξεις)



Αριθμητικοί τελεστές
Πρόσθεση +
Αφαίρεση -
Πολλαπλασιασμός *
Διαίρεση /
Ύψωση σε δύναμη ^
Ακέραια διαίρεση DIV
Υπόλοιπο ακέραιας διαίρεσης MOD

### Αριθμητικοί τελεστές

| Πράξη| Τελεστής |
| :-: | :-: |
| Πρόσθεση | + |
| Αφαίρεση | - |
| Πολλαπλασιασμός | * |
| Διαίρεση | / |
| Ύψωση σε δύναμη | ^ |
| Ακέραια διαίρεση | DIV |
| Υπόλοιπο ακέραιας διαίρεσης | MOD |

### Βασικές συναρτήσεις της ΓΛΩΣΣΑ

| Άλγεβρα | ΓΛΩΣΣΑ |
| :-: | :-: |
| Ημίτονο | ΗΜ(Χ) |
| Συνημίτονο | ΣΥΝ(Χ) |
| Εφαπτομένη | ΕΦ(Χ) |
| Τετραγωνική ρίζα | Τ_Ρ(Χ) |
| Λογάριθμος | ΛΟΓ(Χ) |
| Φυσικός λογάριθμος | Ε(Χ) |
| Ακέραιο μέρος | Α_Μ(X) |
| Απόλυτη τιμή | Α_Τ(X) |

### Ιεραρχία Πράξεων
Οι πράξεις που παρουσιάζονται σε μια έκφραση εκτελούνται σύμφωνα με την επόμενη ιεραρχία
1. Ύψωση σε δύναμη
2. Πολλαπλασιασμός και διαίρεση
3. Πρόσθεση και αφαίρεση

### Εντολή εκχώρησης
Καταχωρεί στη μεταβλητή, την τιμή ή το αποτέλεσμα μίας παράστασης. 

>Το σύμβολο εκχώρησης `<-` **δεν** είναι ίδιο με το `=`.

```:title=Σύνταξη
<όνομα_μεταβλητής> <- <τιμή>
<όνομα_μεταβλητής> <- <παράσταση>
```