---
title: Τι είναι αλγόριθμος;
date: 2020-08-06
tags: 
  - Ελληνικά 
  - ΑΕΠΠ
slug: "/ti-einai-algorithmos"
---

### Ορισμός αλγορίθμου
Αλγόριθμος, είναι:
- μια πεπερασμένη σειρά ενεργειών,
- αυστηρά καθορισμένων
- εκτελέσιμων σε πεπερασμένο χρόνο,
- που στοχεύουν στην επίλυση ενός προβλήματος.

### Κριτήρια ικανοποίησης ένος αλγορίθμου

Κάθε αλγόριθμος πρέπει να ικανοποιεί πέντε κριτήρια:

#### 1. Είσοδος 
Κατά την εκκίνηση εκτέλεσης του αλγορίθμου καμία, μία ή περισσότερες τιμές δεδομένων πρέπει να δίνονται ως είσοδοι στον αλγόριθμο.

#### 2. Έξοδος 
Στο τέλος πρέπει να εξάγει κάποιο αποτέλεσμα μετά την επεξεργασία των δεδομένων. Μπορούν να είναι περισσότερες από μία.

#### 3. Καθοριστικότητα 
Κάθε εντολή δεν πρέπει να αφήνει περιθώρια ασάφειας ή παρερμηνείας. Πρέπει να είναι δηλαδή αυστηρά καθορισμένη.

#### 4. Περατότητα 
Κάθε εκτέλεση είναι πεπερασμένη, δηλαδή τελειώνει ύστερα από έναν πεπερασμένο αριθμό διεργασιών ή βημάτων.

#### 5. Αποτελεσματικότητα 
Όλες οι διαδικασίες που περιλαμβάνει μπορούν να πραγματοποιηθούν με ακρίβεια και σε πεπερασμένο χρόνο "με μολύβι και χαρτί".

### Τρόποι αναπαράστασης
Τέσσερις είναι οι βασικοί τρόποι αναπαράστασης ενός αλγορίθμου:
- **Ελεύθερο κείμενο**, που αποτελεί τον πιο αδόμητο τρόπο παρουσίασης αλγορίθμου. Πρόβλημα: αποτελεσματικότητα.
- **Διάγραμμα ροής**, που συνιστά έναν πιο γραφικό τρόπο παρουσίασης του
αλγορίθμου. Σπανίζει η αποκλειστική τους χρήση.
- **Φυσική γλώσσα**, που εκτελείται κατά βήματα. Πρόβλημα: καθοριστικότητα.
- **Κωδικοποίηση** του αλγορίθμου σε ψευδογλώσσα ή γλώσσα προγραμματισμού.